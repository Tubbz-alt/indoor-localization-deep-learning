\documentclass[draft]{standalone}
\begin{document}
%Problema
\section{Localizzazione Indoor}
Il problema della Localizzazione Indoor consiste nell'individuazione di un
utente all'interno di uno spazio chiuso, in riferimento a un sistema di
coordinate predefinito. Tale sistema di coordinate, relativo a un determinato
edificio, può essere poi espresso in termini georeferenziali conoscendo la
precisa dislocazione geografica del locale in questione. 

La localizzazione indoor apre le porte a diverse possibilità nel campo
dell'esperienza utente all'interno di edifici pubblici, nel settore della
gestione dei flussi di persone, della sicurezza e della contingentazione.
Attraverso l'impiego di tale tecnologia è possibile coadiuvare la navigazione
degli utenti all'interno di edifici complessi, assicurare il rispetto delle
norme di distanziamento sociale interpersonale e migliorare l'esperienza
individuale di persone affette da disabilità. Tali problematiche si fanno
ancora più rilevanti a fronte della recente epidemia di Covid-19 che ha colpito
il pianeta. Per ottenere questi risultati è però richiesto un certo grado di
precisione, di affidabilità, di efficienza e di sicurezza nella gestione della
privacy dei dati di localizzazione degli utenti. Inoltre la tecnologia scelta
per risolvere il problema, per essere fruibile, deve avere come ulteriore
requisito il basso impatto economico.

\section{Soluzioni Tecnologiche}
%Letteratura
Nel corso degli anni sono state implementati diversi sistemi di localizzazione
indoor, che possiamo dividere in due macrocategorie: soluzioni ad-hoc e
soluzioni che sfruttano tecnologie esistenti. Nel primo caso si fornisce
all'utente l'attrezzatura necessaria ad essere localizzato, mentre nel secondo
si utilizza un dispositivo mobile di proprietà dell'utilizzatore.  Spesso tale
dispositivo è uno smartphone. 

I sistemi che implementano tecnologie sviluppate ad-hoc, sono spesso più
efficienti, più precisi e flessibili. Tuttavia, il loro impiego rimane limitato
a causa dell'alto costo di progettazione, installazione e di gestione. È poi
richiesto che ad ogni utente che intenda essere localizzato sia assegnato un
dispositivo che si interfacci col sistema impiegato.

Per l'impiego su larga scala, un sistema di localizzazione indoor deve essere
facilmente utilizzabile dalle masse e non deve richiedere particolari requisiti
tecnologici.

\section{Bluetooth Low Energy}
La tecnologia \emph{Bluetooth} è talmente pervasiva che ogni smartphone in
circolazione ne implementa il protocollo, mostrandosi particolarmente adeguata
alla risoluzione del problema in esame. Nello specifico, \emph{Bluetooth Low
  Energy} (BLE) è un protocollo di comunicazione wireless dal ridotto consumo
energetico. La tecnologia BLE viene utilizzata dalle moderne API di
\emph{contact tracing} sviluppate da Apple e Google\cite{apple-google}, nonchè
dalla applicazione Immuni\cite{immuni} per il tracciamento dei contagi di
Covid-19.

La soluzione riportata in questo elaborato prevede l'utilizzo di una serie di
beacon BLE programmabili, ciascuno installato in un punto significativo
dell'edificio e configurato per emettere un segnale broadcast con una frequenza
di circa 50Hz. La potenza dei segnali viene quindi utilizzata per produrre,
attraverso l'utilizzo di una rete neurale artificiale, una coppia di coordinate
rappresentative della posizione dell'utente all'interno dell'edificio. Ciò
viene reso possibile da una fase preliminare in cui viene mappata la superficie
del locale raccogliendo i segnali ricevuti dai beacon in vari punti. Per ogni
punto della superficie mappato si registra una serie temporale di segnali, dei
quali si considera solo il valore \emph{RSSI}, ovvero la potenza del segnale
nel punto in cui questo viene ricevuto.

Il modello utilizzato è di fatto completamente agnostico rispetto
all'ubicazione dei beacon installati, supponendo che questa sia unica e non
mutabile nel tempo.

L'utilizzo di tale sistema assicura il completo anonimato dell'utente, il quale
non necessita di condividere la propria posizione, essendo quest'ultima
calcolata direttamente sul suo smartphone in funzione dei segnali che riceve.

\section{Sperimentazione e Collaborazioni}
Il progetto esposto in questo elaborato è stato realizzato per conto del
Consorzio Metis e la sperimentazione è stata eseguita presso i locali dell'ASL
Toscana Nord Ovest di Pisa. Il lavoro è stato svolto in autonomia, ma sia il
Consorzio Metis che l'ASL hanno predisposto i propri ambienti per
l'installazione dei Beacon Bluetooth e la raccolta dei dati.

\section{Software Implementato}
% Contenuto
Al fine di risolvere il problema esposto, sono state implementate varie
componenti software. Per la raccolta dei segnali e la composizione del dataset
in fase di mappatura dell'ambiente, è stata sviluppata una applicazione mobile
multi piattaforma. Tale applicazione consente di registrare i segnali ricevuti
dai beacon Bluetooth all'interno di un locale e di organizzarli in un dataset
ordinato, utilizzabile in seguito per l'addestramento di un modello di machine
learning. Oltre a ciò, l'applicazione è stata dotata di un visualizzatore di
planimetrie e sono state sviluppate le componenti software necessarie a
mostrare la navigazione in tempo reale dell'utente all'interno dell'edificio.
Tra queste vi è il sistema che gestisce la localizzazione dell'individuo
sfruttando l'output prodotto da una rete neurale artificiale. L'architettura
di quest'ultima è stata ideata in funzione delle esigenze del problema e
costituisce il principale contributo di questo elaborato. La sua
implementazione, del tutto originale, è mostrata nei successivi capitoli e
sfrutta la libreria TensorFlow.

Oltre a quanto esposto, è stato sviluppato tutto il software necessario al
preprocessamento dei dati di input al modello, comprese tutte le tecniche di
data augmentation presentate nel seguito, alla raccolta delle metriche di
errore, alla procedura di addestramento e di test della rete neurale, alla
stabilizzazione del modello prodotto e all'interfaccia grafica
dell'applicazione mobile.

Infine, i beacon Bluetooth utilizzati durante la sperimentazione sono stati
programmati in linguaggio C e l'implementazione del loro firmware è fornita
all'interno dell'elaborato.

% Questo elaborato si pone l'obiettivo di descrivere nello specifico la rete
% neurale progettata per risolvere il problema esposto e le tecniche utilizzate
% per aumentare il grado di precisione del modello. 

\end{document}
